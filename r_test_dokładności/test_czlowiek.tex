Niniejszy podrozdział przedstawia różne badania, których celem jest ewaluacja klasyfikacji YOLOv8n na przykładzie klasy człowiek. Model zbadano pod kątem wpływu jak manipulacja poziomem oświetlenia oraz progu ufności przekłada się na jego wyniki. Dla każdego zmierzonego progu ufności wyznaczane będą metryki potrzebne do zobrazowania wniosków. Będą one liczone na podstawie poprzednio uzyskanych metryk --- TP, TN, FP i FN. Do testu wykorzystano cztery filmy. Każdy z nich przedstawia wyłącznie człowieka. Wartości jasności i nasycenia przedstawiono w tabeli \ref{tab:saturacja-jasnosc-czlowiek}. Wygląd nagranego pomieszczenia dla różnych poziomów oświetlenia ukazano na rysunku \ref{fig:person_grid}. 
\input{r_test_dokładności/tabele/jasnosc_czlowiek.tex}








\subsection{Zachowanie modelu dla różnych poziomów oświetlenia}
\label{sec:test-AUC}
W sekcji tej oceniono osiągi modelu dla każdego poziomu oświetlania, a następnie porównano jest ze sobą. Do wizualizacji wyników posłużono się krzywą ROC, zaś do oceny rezultatów dla poziomu jasności -- wartością AUC.

Krzywa ROC (ang. \emph{Receiver operating characteristic}) to graficzna reprezentacja wykorzystywana do ewaluacji binarnej klasyfikacji modelu. Jest to zbiór połączonych ze sobą punktów o współrzędnych $(x, y)$. Liczba narysowanych punktów odpowiada liczbie przetestowanych progów ufności. Współrzędna $x$ to metryka FPR, a współrzędna $y$ -- TPR. Przykład wyznaczonych punktów pokazuje tabela \ref{tab:wyznaczanie_ROC}. 
\input{r_test_dokładności/tabele/przyklad_ROC.tex}

TPR (ang \emph{true positive rate}) to metryka demonstrująca jak dobrze model poradził sobie w sytuacji kiedy obiekt był obecny na filmie. Innymi słowy, pokazuje ile dobrych decyzji (TP) podjął model względem wszystkich podjętych decyzji w sytuacji obecności obiektu. Dla zbioru klatek z obecnym obiektem, TPR jest to stosunek liczby klatek kiedy obiekt został wykryty (TP) do całkowitej liczby klatek z tego zbioru (TP + FN). Metryka ta jest obliczana według wzoru \ref{eq:TPR}. Z perspektywy całego systemu TPR opisuję skuteczność alarmowania użytkownika w sytuacji pojawienia się obiektu -- czułość modelu. Im większa wartość TPR, tym większa czułość modelu.

\begin{equation}
    TPR = \frac{TP}{TP + FN}
    \label{eq:TPR}
\end{equation}

FPR (ang \emph{false positive rate}) opisuje sytuację odwrotną do TPR --- analizowane są klatki kiedy obiekt nie był obecny. Pokazuje ile złych decyzji (FP) zostało podjętych względem wszystkich podjętych decyzji w sytuacji nieobecnośći obiektu. Dla zbioru klatek z nieobecnym obiektem, FPR to stosunek liczby klatek kiedy model wykrył obiekt (FP) do całkowitej liczby klatek z tego zbioru (FP + TN). Metryka ta jest obliczana według wzoru \ref{eq:FPR}. Z perspektywy całego systemu FPR opisuję skuteczność unikania generacji fałszywych alarmów -- ostrożność modelu. Im niższa wartość FPR, tym mniej fałszywych alarmów.


\begin{equation}
    FPR = \frac{FP}{FP + TN}
    \label{eq:FPR}
\end{equation}

Podsumowując te informacje, ROC ilustruje balans między czułością, a ostrożnością modelu. Do interpretacji krzywej używa się wartości skalarnej AUC. AUC (ang. \emph{area under curve}) jest to pole pod wykresem krzywej ROC. Jest to wartość z przedziału [0, 1]. Im większa wartość, tym lepszy wynik modelu. AUC równa 1 oznacza, że model idealnie wskazuje kiedy obiekt się pojawił oraz nigdy nie produkuje fałszywych wyników gdy obiekt jest nieobecny. Wartość 0.5 określana jest jako wynik uzyskany przez tzw. losowego klasyfikatora (ang. \emph{random classifier}). Losowy klasyfikator definiuje się jako klasyfikator losowo generujący wykrycia bądź nie (zakładając, że prawdopodobieństwo wykrycia to 50\%). Obrazuje się go jako prostą, przekątną linią, biegnącą od lewego-dolnego rogu wykresu do prawego-górnego. Modele uzyskujące AUC mniejsze niż 0.5 są uznawane za nieskuteczne. 
Wykresy dla poziomów kolejnych poziomów oświetlenia przedstawiono na rysunkach \ref{fig:ROC-1}, \ref{fig:ROC-2}, \ref{fig:ROC-3}, \ref{fig:ROC-4}. Porównanie AUC wszystkich poziomów oświetlenia ukazane jest na wykresie na rysunku \ref{fig:AUC}.



\begin{figure}[H]
    \centering
    \includegraphics[width=\linewidth]{r_test_dokładności/AUC_charts/1.png}
    \caption{Wykres krzywej ROC i wartość AUC dla poziomu oświetlenia nr 1.}
    \label{fig:ROC-1}
\end{figure}

\begin{figure}[H]
    \centering
    \includegraphics[width=\linewidth]{r_test_dokładności/AUC_charts/2.png}
    \caption{Wykres krzywej ROC i wartość AUC dla poziomu oświetlenia nr 2.}
    \label{fig:ROC-2}
\end{figure}

\begin{figure}[H]
    \centering
    \includegraphics[width=\linewidth]{r_test_dokładności/AUC_charts/3.png}
    \caption{Wykres krzywej ROC i wartość AUC dla poziomu oświetlenia nr 3.}
    \label{fig:ROC-3}
\end{figure}

\begin{figure}[H]
    \centering
    \includegraphics[width=\linewidth]{r_test_dokładności/AUC_charts/4.png}
    \caption{Wykres krzywej ROC i wartość AUC dla poziomu oświetlenia nr 4.}
    \label{fig:ROC-4}
\end{figure}

\begin{figure}[H]
    \centering
    \includegraphics[width=\linewidth]{r_test_dokładności/AUC_charts/porownanieAUC.png}
    \caption{Wykres porównujący wartości AUC dla wszystkich poziomów oświetlenia.}
    \label{fig:AUC}
\end{figure}

Przed wyciągnięciem wniosków z wykresów należy opisać jakościowo wszystkie poziomy oświetlenia. 
\begin{itemize}
    \item \textbf{Poziom nr 1:} Obiekty są bardzo dobrze widoczne. Limonkowe tło pokoju korzystnie wpływa na podkreślenie konturów człowieka. Sprzyja także nasycenie barwy. Oczekuje się i wymaga dobrego wyniku detektora. 
    \item \textbf{Poziom nr 2:} Widoczność równie dobra co dla poziomu nr 1. Różnica nasycenia oraz jasności pomiedzy tymi poziomami jest zdecdowanie mniejsza niż np. róznica miedzy poziomami nr 2 i 3. Oczekuje się i wymaga podobnego wyniku co w przypadku poziomu nr 1.
    \item \textbf{Poziom nr 3:} Poziom ten to wyraźny przeskok w widoczności w porównaniu do poprzednich poziomów. Mimo to ludzkie oko dostrzega człowieka dla każdej klatki kiedy człowiek uznany jest za obecnego. Poziom ten uznaje się za najważniejszy w badaniu.
    \item \textbf{Poziom nr 4:} Obiekty są bardzo słabo widoczne. Dla wielu zdefiniowanych klatek samo ludzkie oko ma problem ze stwierdzeniem obecności człowieka w pomieszczeniu. Z racji tego, przewiduje się złe osiągi modelu. Jest to mało prawdopodobne, iż model dokładniej stwierdzi obiekt niż ludzkie oko. W związku z tym poziom ten nie jest znaczący w analizie i finalnej ocenie modelu dla tego badania. 
\end{itemize}

Jak widać na wykresach na rysunkach \ref{fig:ROC-1} i \ref{fig:ROC-2} model osiągnął wartość idealną --- równą 1. Budzi to zastrzeżenia co do poprawności przygotowanych danych. W rzeczywistośći wartość AUC nie jest równa 1, lecz bardzo bliska 1, więc wartość ta jest efektem zaokrąglenia. Można więc stwierdzić, że w bardzo dobrych warunkach oświetlenia model sprawdza się wzorowo. Jest to przydatna informacja, jeżeli użytkownik sądzi, iż może wykorzystać system w dla celów ważna jest bliska zeru błędnych reakcji systemu. Z uwagi na prosty scenariusz testowy i brak dalszych badań nie rekomenduje się jednak używania systemu w scenariuszach krytycznych takich jak monitoring wizyjny. Natomiast takich zastosowań nie założono w systemie. 

Teoretyczną wartość dla poziomu nr 3 można uznać za dobrą. W praktyce można interpretować ją różnie. Skalarna wartość jest jednak bardzo ogólną metryką i bardzo wiele zależy od konkretnego ustawienia modelu. Wyniki poziomu nr 4 są, tak jak się tego spodziewano, bardzo złe. Pokazuje to, że w takich warunkach oświetleniowych system ten nie powinien zostać użyty. 

Warto podkreślić, iż natura krzywej ROC jest zawsze niemalejąca. Oznacza to, iż zwiększenie czułości na detekcję obiektu jest sprzężone z generacją wiekszej liczby fałszywych alarmów.
Pokazuje to też skomplikowianie problemu doboru odpowiedniego progu ufności do zadania -- manipulacja progiem jest związana ze zmianą wartości jednej metryki, a ta z kolei wpływa na drugą.

Podsumowując, porównanie to udowodniło spodziewane zachowanie -- coraz gorsze wyniki wraz z pogorszającymi się warunkami oświetlenia, co jest dowodem stabilności modelu. Co więcej, na podstawie krzywej ROC stwierdzono złożoność problemu doboru odpowiedniego progu ufności. Stwierdzono również, że dalsze badania dla poziomu oświetlenia nr 4 są zbędne. Pokazano też, iż system bardzo dobrze sprawdza się w dobrych warunkach oświetlenia. Taki system możnaby użyć  np. w sytuacji kiedy obiektyw kamery jest skierowany na wejście sklepu. Powiadamiałby on pracowników pracujących na zapleczu, że należy obsłużyć klienta. 
Tak jak to jednak podkreślono, AUC jest bardzo ogólną miarą, więc w celu dogłebszego stwierdzenia użyteczności modelu, należy zbadać jego wyniki w zależności od ustawień systemu (np. progu ufności -- następne badanie). Samo podejście ze stosowaniem krzywej ROC i wartości AUC wzbudza kontrowersje i wątpliwości, opisane np. w pracach \cite{AUC_critique1,AUC_critique2}.






\subsection{Analiza wpływu progu ufności}
W tej sekcji skupiono się badaniu optymalnego ustawienia progu ufności w aplikacjach systemu gdzie powinien on pełnić role asystenta. W tym kontekście zależy nam na możliwie jak jak największej redukcji wyników fałszywych pozytywnych (FP). 

Opierając się na wnioskach z poprzedniego badania do dalszych testów nie wykorzystano filmu z poziomem oświetlenia nr 4. 
Ponadto, z racji podobnych wyników dla nr 1 i nr 2 zdecydowano, iż test ten użyje tylko poziomów nr 1 (przykład dobrego oświetlenia) i nr 3 (przykład problematycznego oświetlenia). 

Poziom 1 odpowiadać może przytoczonemu powyżej użyciu w sklepie --- minimalizacja sytuacji kiedy pracownik wychodzi z zaplecza do nieobecnego w rzeczywistości klienta.
Natomiast poziom nr 3 może odpowiadać sytuacji lekko oświetlonego wejścia do domu w nocy --- minimalizacja sytuacji, kiedy użytkownik jest niepotrzebnie budzony przez alarm. Zestawy danych (klatek) nie są zbalansowane ani względem filmów, ani względem klatek z obecnym i nieobecnym obiektem. Dlatego też nie zostały użyte dalsze metryki i skupiono się analizie podstawowych metryk klasyfikacji binarnej (TP, TN, FP, FN). 
Tabela \ref{tab:liczba-klatek} obrazuje liczbe klatek z obecnym i nieobecnym człowiekiem.
\input{r_test_dokładności/tabele/liczba_klatek.tex}

Mówiąc o wpływie progu ufności, wraz z jego wzrostem należy spodziewać się mniej FP i więcej TN kiedy obiekt jest obecny oraz mniej TP i więcej FN kiedy obiekt jest nieobecny. Tę zależność obrazują wykresy na rysunkach \ref{fig:binary-1} i \ref{fig:binary-3}.
\begin{figure}[H]
    \centering
    \includegraphics[width=\linewidth]{r_test_dokładności/binary_charts/1.png}
    \caption{Wykres zestawiający liczbe wystąpień metryk klasyfikacji binarnej dla poziomu oświetlenia nr 1.}
    \label{fig:binary-1}
\end{figure}
\begin{figure}[H]
    \centering
    \includegraphics[width=\linewidth]{r_test_dokładności/binary_charts/3.png}
    \caption{Wykres zestawiający liczbe wystąpień metryk klasyfikacji binarnej dla poziomu oświetlenia nr 3.}
    \label{fig:binary-3}
\end{figure}
Na podstawie powyższych wykresów można dostosować próg ufności do tego by system jak najlepiej odpowiadał postawionemu scenariuszowi. Bazując na przedstawonej zależności należy znaleść najmniejszą wartość progu ufności, dla której FP jest wystarczająco małe, a jednocześnie TP satysfakcjonująco duże. Usilne wybranie progu dla, którego FP jest bliskie zeru nie musi generować dobrych rezultatów, ponieważ czułość systemu może okazać się zbyt niska, aby system był użyteczny. 

Zaczynając od analizy poziomu nr 1, próg taki okazał się być bardzo niski -- równy $0.04$. Jest to sytuacja idalna, gdyż udało się uzyskać FP na poziomie 0 ($0\%$) jak i również TP na poziomie 100 ($100\%$). Potwierdza to wnioski z badania w podrozdziale \ref{sec:test-AUC} -- system ten jest bardzo dobrym wyborem do wykorzystania w bardzo dobrych warunkach oświetleniowych.

Przechodząc do poziomu nr 3, w przypadku chęci utrzymania fałszywych alarmów na poziomie $0$ (próg ufności równy $0.09$) otrzymany wynik TP to $32$ ($52,46\%$). Jednoznaczne stwierdzenie czy wynik TP jest wystarczający jest niemożliwe --  konieczna byłaby dalsza analiza okoliczności. Na nagranym filmie człowiek przybliża się do kamery na pewną odległość (do tego momentu zawsze twarzą do obiektywu) po czym wykonuje obrót w okół własnej osi.
Model mógł np. wykryć tylko sytuacje gdy człowiek był skierowany twarzą do obiektywu. Zakładając, że człowiek zawsze będzie skierowany twarzą do obiektywu oznacza, że wynik taki jest satysfakcjonujący, ponieważ model poradził sobie z różnym rozmiarem klasy obiektu na obrazie. Natomiast w przykładowej sytuacji kiedy model nie potrafił wykryć gdy człowiek znajdował się dalej od obiektywu, hipotetyczny mieszkaniec domu nie zostałby poinformowany o napotkanym intruzie, co określa wynik TP jako nieatysfakcjonujący. Bez dalszych badań, po pierwsze, na bardziej zbalansowanym zestawie danych, po drugie, dla badania bardziej konkretnego typu sceny np. z rozróżnieniem na odległość obiektu od kamery nie da się stwierdzić optymalnego progu ufności.

Podsumowując, przeprowadzone badania udowodniły skuteczność YOLOv8n w warunkach bardzo dobrego oświetlenia dla prostych scenariuszów testowych z pojedyńczą liczbą obiektów na ekranie. Interesującym okazała się bardzo niska wartość progu ufności, dla którego stwierdzono optymalne ustawienie. Kwestia ta oraz niejednoznaczne wyniki dla innych poziomów oświetlenia rodzi wiele pytań oraz jest potencjalnym punktem dalszych badań w przyszłości.





